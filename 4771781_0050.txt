42

videtur quam gens Latonae. Constat enim rem possessam
alterius interdum non comparari cum re possessa alterius
sed cum hoc altero ipso. Oonferas Caes. B. Gall. VI
Cap. 22: „ut animi aequitate plebem contineant, cum
suas quisque opes cum potentissimis aequari videat'';
Cap. 27: „harum est consimilis capris figura’'; IuV.
Sat. IIII 75: „dis aequa potestas'’‚ et VI 413: „nec
tamen id vitium magis intolerabile quam quae vicinos
rapere solet'’ i. e. „quam ea femina, quae’' etc.‚ ubi ratio
postulabat: „id vitium non est magis intolerabile quam
vitium eius feminae quae sqq.” Confer etiam Sat.

VIIII 6.
Vs, 178—181.

quae tanti gravitas, quae forma, ut se tibi semper
imputet? huius enim rari summique voluptas
nulla boni, quotiens animo corrupta superbo

plus aloes quam mellis habet.

Plurimi interpretes vs. 178 sic explicant: „quae no-
bilitas, quae forma tanti est tibi, ut aequo animo feras
uxorem, quae se i. e. suam nobilitatem sive praestan-
tiam semper tibi imputet, exprobret?’' Quos reprehen-
dens Kiaerus ¹) verba sic enarravit: „nulla gravitas
neque forma marito tanti est, ut propter eam se tibi
imputet i. e. tuam contumaciam atque superbiam ferat.’'

Addit substantivum „gravitatem” vix, quod vulgo

 

¹) l. l. pag. 154 sqq.

 

