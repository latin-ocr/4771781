28

re vera est, ut paullo ante in hac eadem satira vs. 60,
quod virum doctum fugisse valde miror. Insuper si
coniunctio esset, coniunctivum modum adscisceret. Vide
Kiaerum ¹). Comma post „sanctissimus” tollendum est.

S A Τ U R A V.
vs. 137—145.

Dominus tamen et domini rex
si vis tu fieri, nullus tibi parvolus aula
luserit Aeneas, nec filia dulcior illo,
iucundum et carum sterilis facit uxor amicum.
sed tua nunc'Mygale pariat licet et pueros tres
in gremium patris fundat simul, ipse loquaci
gaudebit nido, viridem thoraca iubebit
afferri, minimasque nuces assemque rogatum
ad mensam quoties parasitus venerit infans.

Vs. 140 cum Iahnio aliisque delendum esse censeo.
Quas ob causas iis assentiar, apparebit, si primum
viderimus sequentia, quomodo explicanda sint.

In his enarrandis dissentiunt interpretes Primum

enim verba ita accipi possunt ut Mygale sit uxor pau-
peris clientis. Huic interpretationi ut favet adverbium

 

¹) Ι. l. pag. 30. ι

