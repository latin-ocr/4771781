56

Quam interpretationem, licet ingeniose sit excogitata,
facere non possum quin gravius reprehendam.

Nam, ut hoc omittam quod versus primi in eandem
vocem exeuntes auditu minus sunt suaves, quae insua-
vitas locis, quos attulit, satis defendi non potest3 ut
etiam hoc silentio praeteream quod tum illa omnia, quae
vs. 212—223 narrantur, temporis spatio facta esse tam
exiguo, ut ne ramis quidem viridibus ad exarescendum
satis temporis daretur, iure miramur (nonne enim ex—
spectandum est fore, ut femina, quamvis varia et mu-
tabilis, primo saltem marito diutius indulgeat? nonne
humanae naturae hoc magis consentaneum est P) his
omnibus missis unum habeo argumentum, quo huius
interpretationis penitus eruatur fundamentum.

Femina marito relicto, domibus permutatis, flammeis
contritis tandem aliquando ad primum virum redierat.
Ergo domibus permutandis finis impositus est. Quid
autem sequitur? „Sic crescit numerus.” Haec verba cum
necessario ad versus praecedentes referri debeant, in
illo sententiarum nexu ferri non possunt. Non enim
vestigia spreti lecti repetendO, sed flammea conterendo
domosque permutando numerus crescit. Quod cum negari
non possit, necesse esse pro certo statuimus, ut ante
illa verba „sic crescit numerus'' versus ponatur, quo
significetur domum mariti relictam non repetitam esse.
Id cum indicetur vs. 227-228, fieri non potest ut hi
versus a sequenti divellantur.

Quod dicit Kiaerus illarum alterarum cum primo
viro nuptiarum commemorationem molestam esse, parvi

