82

fatis sepulcrorum ut secundum poetam aeque ac illa
transeant. Luculenter id patet ex eo, quod. Hannibalis
summi viri fata exempli gratia refert in sequentibus
versibus, et exclamat vs. 159: „0 'gloria! vincitur
idem'' eqs.

Locus ita explicatus mihi videtur multo esse gravior,
multoque magis totius saturae colori respondere et menti
poetae stoicorum doctrina imbutae.

Ex iis quae dixi satis me iudice apparet non esse
quod versum 146 eicias cum Heinrichio.

VS. 185—18'7.

Sed qualis rediit? nempe una nave, cruentis
fluctibus ac tarda per densa cadavera prora.
has totiens optata exegit gloria poenas.

Ad ea quae Weidnerum1) impulerunt ad versum
postremum delendum accedit, quod vehementer friget
post pulcherrimum versum praecedentem et qui periodum
claudat aptissimum. Verumtamen eicere versum non
ausim. Nam in hac satura, quam non eodem mentis
vigore quo superiores scriptam esse concedendum est
Ribbeckio, poeta tales meditationes iteratas versibus
interserere amat. Conferendi sunt vs. 55, 166, 172,

243, 306, 323, 349, 363—366.

 

¹) l. l. pag. 231.

