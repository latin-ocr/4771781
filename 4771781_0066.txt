58

Ut brevi praecidam: praedicatum quod est „linquit” po-
situm foret pro „sed iterum linquit”, quod non admit—
tendum est.

Cum versus 225—226 in nonnullis codicibus deside-
rentur, itaque in archetypo fortasse lectu difficiliores
fuerint, quo fieri potuerit, ut tertius versus, utpote plane
foedatus, nunquam post in textum reciperetur, sicut
etiam factum esse videmus in Sat. III post versum
undecimum, ubi Ribbeckius lacunam indicavit a Iahnio
in textum receptum, vix dubium esse mihi videtur, quin
ante vs. 227 versus exciderit, cuius haec fere fuerit
sententia: „sed non diu gaudet amanti, nam iterum’'
vel tale quid.

VS. 237—238.

Abditus interea latet et secretus adulter,
impatiensque morae pavet et praeputia ducit.

Adulter abditus in domo moechae, dum hora exspec-
tata veniat, dicitur „pavere impatiens morae et praeputia
ducere.’⁷ Quae verba (pavere et pr. ducere) cum inter
se non respondeant, et „pavere” male dicatur de eo, qui
amoris desiderio carpitur, iam dudum ab interpretibus
de lectione „pavet” dubitatum est. Codices non magis
consentiunt. Alii habent „pavet”, alii, inter quos Pithoe-
anus est, „silet.’' Weidnerus coniecit „ciet'⁷, Ribbeckius
„salit”, alius „tremit” Lectio codicum qui exhibent „si
let’' admodum est languida otiosaque. Weidneri coniec-
tura tautologiam parit, Ribbeckii huic loco parum apta

