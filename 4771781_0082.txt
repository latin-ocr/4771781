74

(non de ludo gladiatorio verum) „figurate” dicta esse
monens Madv. potuit provocare ad versum huius saturae
85. Contra Ruperto et Weidnero adsentior delentibus
versum 194 ea praecipue de causa, quod hic versus verba
„nullo cogente Nerone'’ divellit a versu 195, quod ullo
modo ferri posse prorsus negaverim.

Illa ita esse Madvigius postquam ostendit, ad versum
199 accedit, quem sic enarrat: „Iuvenalis dicit: quid
ultra haec restare nisi ludum lanistae et arenam? Nec
id deesse3 Gracchum pugnasse ac ne ea quidem armatura
qua facies absconderetur.''

Scholtius 1) facem, quam et ipsi praetulit Madvigius,
spernens, densisque tenebris rursus caput involvens
putat, post artes scaenicas et munus yladiatorium nihil
restare, nisi ut „nobilis aliquis vir tauquam vilis retiarius
in arenam descendat‘’, et conicit pro voce „ludus” legen—
dum esse „nudus''‚ quod ex descriptione quae sequitur
pateat, Gracchum tanquam retiarium in arenam de-

scendisse. Vereor ne haec levius quam verius a
Scholtio dicta sint. Nam si revera poeta hoc scripsisset,

quid sibi vellent illa „nec myrmillonis in armis” et
quae sequuntur? Nonne oriretur admodum languida
sententia et insulsa? Quid enim? Haec haberemus: haec
ultra quid erit nisi nudus i. e. tunicatus? Et illic de-
decus urbis habes i. e. et re vera tunicatum urbs vidit
pugnantem, nec myrmillonis in armis eqs. Ergo: qui
tunicatus est, non est myrmillonis in armis, nec clypeo

 

¹) l. l. pag. 68 sqq.

