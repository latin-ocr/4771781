96

canentia: sed frustra: non potest poeta quin te doceat
vixisse fortes post Agamemnona semper pauciores, et
audies: „nam genus hoc vivo iam decrescebat Homero.'’
Si putas eum iam iam properaturum ad cetera, quam
egregie falleris: „terra malos homines nune educat atque
pusillos.'' Si bilem nondum tibi movit, iam tace et audi
iterum vatem egregium: „ergo deus quicunque adspexit
ridet et odit.'' Miraris unde deus tam subito intervenerit,
memento et Cyllenium ex somnis excitasse Aenean,
et intellege monachum corpus e somno corripuisse his
verbis: „a deverticulo repetatur fabula.’' Versus 69-72
conflata sunt ab interpolatore versibus 65—-68 lectis
cupidine abrepto suam eruditionem ostentandi.

SATURA XVI.

VS. 17—22.

Iustissima centurionum
cognitio est igitur de milite, nec mihi derit
ultio, si iustae defertur causa querellae:
tota cohors tamen est inimica, omnesque manipli
consensu magno efficiunt, curabilis ut sit
vindicta et gravior quam iniuria.

In his versibus enarrandis interpretes in diversas
abiisse partes non est quod miremur, quoniam re vera

