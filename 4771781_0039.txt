31

humanae sensus mentiatur, amicum decipiat, liberosque
eius, dum mulceat, patrimonio orbare studeat.

Hoc si tenemus, Mygalen esse concubinam, statim in
oculos incurrit cur interpolator aliquid novi addendum
esse putaverit. Desideravit enim verbum quod opposi-
tum esset verbo „Mygale” et versum fabricatus est
cuius hic praestantiam possumus mirari. Tamen nihil
deest. Nam quod ille voce quae est „uxor” putavit
inserendum, iam a poeta dictum erat his verbis: „nullus
tibi parvolus aula luserit Aeneas⁷' sqq. Quae cum repe-
tita sint ,ex Verg. Aen. IIII 327, ubi Dido regina de
filio adulterino certe non cogitat (quod ut per se ma-
nifestum est, ita e vss. 316 et 339 abunde patet)
intellegenda sunt de filio iusto matrimonio nato. Tum
nomen {Aeneas' documento est. Itaque inter se opposita
sunt verba „luserit Aeneas''‚ et „sed tua nunc Mygale'',
quod etiam probatur eo poetae loquendi usu ut notiones
inter se oppositas vulgo eadem versus sede ponat, cuius
usus multa exempla afferri possunt. Of. Kiaerum pag. 5.

Tum sententia, quae est generalis, latissime tamen
patere non potest, nam de uxore pauperis dici nequit.

Accedit quod notiones, quae insunt verbis „iucundum”
et „carum” et „amicum” leviores sunt. Divitiae Trebium
iam reddunt iucundum et carum: post illa „dominus
et domini rex si vis tu fieri'' exspectes alia graviora.
Vocem „amicum” admodum frigere etiam concedit Lu-
pus ¹) ceteroquin versum defendens et Meinertzius ²).

 

1) Lupus. Vind. Iuvenal. pag. 31.
²) Meinertz, Zur Kritik und Erkl. der Sat. des Iuv.‚ pag. 31.

