60

matis in ea reperies, nam exhausit lumbos noctumo'
tempore cum aliis mulieribus.'' Haec ridicula et absurda
interpretatio mihi quidem inde orta esse videtur, quod
vulgaris enarratio esset insulsa et poeta indigna, ita ut
graviorem sententiam subesse putaret.

Weidnerus ¹) verba quae praecedunt „et luna teste
moventur’' falso accepit de pudore, 'quo eos afficeret
Luna testis3 quod si verum esset, poeta sic scripsisset,
ni fallor: „at Luna teste'’‚ vel „Luna demum teste.''
Praeterea tales mulieres Luna teste commoveri parum
est probabile. Denique talem explicationem a nostro
loco prorsus alienam esse mihi dabit, quicunque totius
loci colorem recte perspexerit.

VS. 337—341.

Noverunt Mauri atque Indi, quae psaltria penem
maiorem, quam sunt duo Caesaris Anticatones
illuc, testiculi sibi conscius unde fugit mus,
intulerit, ubi velari pictura iubetur,

quaecunque alterius sexus imitata figuram est.

Versus 338-339 ut eiceret Scholtius‚ his levissimis
adductus est causis: „non opus erat ut illa Psaltria
accuratius describeretur; sequens vox eam (Clodium)
satis significat. Versus 339 omni fere sensu communi
caret. Num mus femina inde non fugit ?” Nihil amplius
addit. Est sane dictu difficile, quid ubique multum sit, Ι

 

¹) l. 1. pag. 143.

