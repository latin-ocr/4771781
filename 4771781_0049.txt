41

differunt. Quod ita perspicuum est, ut eadem nuper a
Kiaero ¹) allata esse iure mireris. Aliud enim est si
dicas: „Vos, Calliope, adspirate'⁷, aliud: „tu‚ Paean,
depone sagittas, matrem configite ipsam.'' Idem esset
si poeta scripsisset: „parcite, Paean, et deponite sa-
gittas.’'

Cum Graevio igitur statuimus poetam illo pronomine
nominatim se convertisse ad Dianam, sicut Verg. Aen.
VII 37 fecit ubi Erato alloquitur: „tu vatem, tu dea,
mone.''

VS. 175—177.

Extulit ergo greges natorum ipsumque parentem,
dum sibi nobilior Latonae gente videtur
atque eadem scrofa Niobe fecundior alba.

Scholtius ²) reprehendens Heinriehium, qui scripsit gen-
tem idem esse hoc loco ae prolem, quod haec verba
prorsus differant, putavit textum esse corruptum et
legendum: „dum sibi nobilior Latona gente videtur”‚ ut
loci sententia haec esset: dum sibi videtur gente i. e.
origine nobilior quam Latona et fecundior quam scrofa.

Heinriehium falsum esse et talem sensum versibus
inesse libenter ei concedo, ita tamen ut coniectura locus
non egere mihi videatur. Coniectura enim omissa nonne
verbis eadem inest sententia? Niobe sibi nobilior vide-
tur quam gens Latonae i. e. gens sua sibi nobilior

 

¹) De Serm. Iuv. pag. 196.
²) l. l. pag. 52.

