86

est: „splendide vivere in Rutilo luxuria vocatur, in
Ventidio laudabile nomen sumit.'’ Itaque locus nullam
habet difficultatem.

SATURA XII.

VS. 10—14,‚

Si res ampla domi similisque affectibus esset,
pinguior Hispulla traheretur taurus et ipsa
mole piger nee finitima nutritus in herba,
laeta sed ostendens Clitumni pascua sanguis
iret etc.

Verbum „sanguis” manifesto corruptum est. Quis
diceret: sanguis nutritus in herba ostendens pascua it?
Insuper subiectum non desideratur: verba haec legens
nemo non putabit illa participia esse referenda ad tau-
rum. Itaque taurus ubique subiectum esse videtur.
Quomodo hic ostendit „pascua laeta Clitumni’'? Colore
suo. Notum est candidos tauros in Ol. pascuis nutritos
fuisse, quibus saepissime ad sacra facienda uterentur
Romani (Verg. Geor. ΙΙ 146). Colorem illum vi aquae
fluminis nasci putabant. Quid mirum, si noster hoc in
suum usum converterit, ut fecit vs. 40? Idcirco nullus
dubito, quin poeta de albo colore cogitaverit, cum

