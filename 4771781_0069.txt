61

quid parum, quid omitti addive potuerit (talia sentiri
debent; non possunt quasi ad circinum et ad normam
exigi), hoc tamen audacter affirmare ausim, paucos aut
ne paucos quidem cum Scholtio vituperaturos poetam,
quod hoc loco hunc versum lepidum (vs. 339) addiderit.
Altera, quam affert, causa est inanissima. Tantum abest,
ut ei concedam hunc versum omni carere sensu communi,
ut hyperbolem esse putem pulcherrimam, cui insit summa
virtus comica. Lepidissime his verbis exprimit poeta
eum locum esse sanctuarium feminarum et sacrarium,
quo nihil, quod usquam est masculi, ne musculum
quidem, intrare fas sit. Contra mures feminae quominus
adsint nulla religio est. Audi Ciceronem, de Har. Resp.
37: „quod quidem sacrificium ante P. Clodium nemo omni
memoria violavit, nemo unquam adiit, nemo neglexit,
nemo vir aspicere non horruit.⁷' Insuper verba quae
sunt „penem maiorem quam duo Anticatones‘’ egregie
opposita sunt verbis „testiculi sibi conscius mus.'’ Simile
quid in Scholtio reprehendendum videtur ad versum 485
huius saturae, ubi haec adnotavit: „Accedit quod voca-
bulum „cognitio” alibi ‚ ni fallor, nunquam de ipsa poena
sed semper de inquisitione dicitur.’' Vox enim, quae

⁴ est „cognitio”, consulto hic posita est a poeta, ut tam

atroces inquisitiones gravius perstringeret. Possis ex
sat. 111, 289:

Si rixa est, ubi tu pulsas, ego vapulo tantum. ’

leni mutatione huc arcessere: si cognitio est, ubi tu
saevis, ego vapulo tantum.

