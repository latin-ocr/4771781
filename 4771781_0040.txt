*32

Postremos versus (143—45) emendandos sibi sumpsit
Scholtius l) statuens in mendo iacere vocabulum „roga-
tum” quod infans loqui, rogare non possit3 tum
„assemque” utpote donum miserabile3 deinde „minimas
nuces'' ut parum congruentes cum „viridi thorace'';
tandem corruptum esse „mensam” et pro iis legere
proponens:

Viridem thoraca iubebit

afferri minimosque equulos axemque rotatum
ac thensam, quotiens parasitus venerit infans.

Pro „ad mensam''‚ quae vulgaris est lectio, legit
„ac'’‚ quam lectionem Iahnius ex God. Pith. praetule-
rit, non reputans eundem codicem perperam exhibere
„ac” pro „ad” in Sat. XIII vs. 107.

His coniecturis ingeniosis id vel maxime obstat quod
nullo modo probari potest, qui fieri potuerit ut ex illa
lectione haec, ¹quam habemus, orta sit.

Quod porro dicit infantem non posse rogare quia non
loquatur id eo refutatur quod rogare aliquid possumus
et non loquendo. Tum infantem iam ingredientem voces
aliquas emittere posse verisimile est. Cf. Seu. Herc.
Fur. Act. III vs. 854.

Mirandum est eum aspernatum esse „minimas nuces'’‚
nam sunt deliciae puerorum teste Marquardto ²) qui
copiose ea de re disputavit, et „nucibus ludere’' tam

 

¹) l. l. pag. 45 sqq.
²) Becker—Marquardt. Vol. V pars 2, pag. 418—420.

