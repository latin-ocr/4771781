36

homines? praesertim cum iam ante εν παρέργῳ suum
aevum tam acerbe perstrinxerit? Nam quae legimus vs.
7: „haud similis tibi, Cynthia, nec tibi, cuius turbavit
nitidos exstinctus passer ocellus’', quid his acerbius?
quid decentius?

VS. 50—51.

Paucae adeo Cereris vittas contingere dignae,
quarum non timeat pater oscula.

Hi versus per asyndeton explicandi sunt: adeo pau-
cae dignae sunt Cereris vittas contingere et (paucae
sunt) quarum non timeat pater oscula. Est multo gravius
quam illud: „paucae ita dignae sunt vittas contingere
ut pater non timeat oscula’', sicut interpretati sunt
W. E. Weberus et Teuffelius. Insuper non quaeritur
num plus minusve dignae sint, sed quaeritur utrum
dignae sint an non sint.

VS. 56-58.

Vivat Gabiis, ut vixit in agro,
vivat Fidenis, et agello cedo paterno.
quis tamen affirmat, nil actum in montibus etc.

Non audiendi sunt ii, qui, ut Weidnerus¹)‚ haec verba
sic vertunt: „si eadem illa aeque castam et innocentem
se praebet vel Gabiis vel Fidenis, libens ego cedo

 

¹) l. l. pag. 120.

