80

attingere, ut dicat: ut mala cupiunt, ita nesciunt vel
aspernantur quae bona sunt. Cum vs. 55 re vera de
bonis agat, versus, opinor, excidit huius fere sententiae:

„nesciunt autem vel adeo deprecantur” eqs.
Puto hos versus vel lectu difficiliores fuisse vel ne—

gligenter descriptos esse, eaque re factum, ut vs. 54
quoque sit depravatus, qui Doederleinii demum emen-
datione restitutus est.

VS. 90—92.

Visne salutari sicut Seianus? habere
tantundem atque illi summas donare curules,
illum exercitibus praeponere?

Weidnerus ¹) adnotat: „visne tantundem potentiae
habere. . . . atquc potestatem illi (τῷ μὲν) summas donare
curules illum (τὸν δὲ) eqs.”

Rem simplicem mire turbat. Omnia enim pendent a
„visne'': visne habere tantundem, visne illi summas
donare curules etc.

VS. 142-146.

Patriam tamen obruit olim
gloria paucorum et laudis titulique cupido
haesuri saxis cinerum custodibus, ad quac
discutienda valent sterilis mala robora fici,
quandoquidem data sunt ipsis quoque fata sepulcris.

 

¹) l. l. pag. 226.

