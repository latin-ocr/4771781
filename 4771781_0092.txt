84

Hos versiculos abesse maluerim. Post versus praece-
dentes, in quibus poeta pristino mentis vigore cruentis
quasi verberibus caedit homines impuros et improbos,
hi admodum sunt languidi. Insuper vs. 226 ex prima
satura repetitus est.

Longa illa enumeratio (220-24) librario ansam dedit
hos versus conflandi,

VS. 285—286.

Igitur fortuna ipsius et urbis
servatum victo caput abstulit.

Veteres interpretes fere vocem quae est „fortuna”
intellegunt de mala fortuna. Quam interpretationem
Heinrichius vituperans verbum accipit de fato variante
nunc servante nunc deperdente. Neutram vero sententiam
probaverim. Nam fortuna Pompeii adeo erat celebrata⁷
et felicitas populi Romani ab omnibus fere Latinis
scriptoribus ita semper aucta et amplificata est, ut verbum
et hoc loco vix de alia re possit intellegi quam de bona
fortuna. Accedit quod vocabulum ‚,servatum”, tam arcte
coniunctum cum voce „fortuna'⁷‚ tibi vix de eius sen-
tentia dubitationem reliquit.

Hoc accepto vide quam recte omnia procedant: illa
Pompeii fortuna, illa populi Romani multum celebrata
felicitas eum servavit. Quid? imo caput ei abstulit.

Id multo acerbius dictum esse, multoque magis
saturae huius indoli convenire neminem fugiet. Sen-
tentiae inest ironia vel potius sarcasmus aptissime re-

