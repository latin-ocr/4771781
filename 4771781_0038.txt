30

tecum gauderet liberis tuis. Et nonne poeta tum scri-
bere debuit: sed etiamsi tua nunc MygaIe, vel tale quid?

Porro versu 141 notio pariendi sufficeret, quid de
tergeminis illis pueris fieret nescires.

Restat igitur ut confugiamus ad tertiam interpretati-
onem eorum, qui monent Mygalen esse nomen concu-
binae vel libertinae. Hoc nomen, cuius in prioribus
enarrandi modis nulla ratio habita est, id iam satis
superque indicat3 est enim nomen Graecum, non
matronae Romanae, nomen meretricum et pellicum.
Cf. Sat. X 238.

Hoc ergo vult poeta: si dives fies, Virro te adula-
bitur, honore et cultu te prosequetur. Quid, quod
summo te obsequio, summaque reverentia te colet,
quod dominus eius fieri poteris, modo nullus tibi sit
filius genuinus iusto matrimonio genitus? Tua concu-
bina vero (attendas velim ad positum verbi „Mygale”
in arsi tertii pedis, unde efficitur ut graviter premen-
dum sit, nec non concedendum, vocem praecedentibus
esse oppositam) in hoc rerum statu, cum ipse dives
sis uxor autem sit sterilis, pariat licet, quin etiam
tres liberos uno partu edat, id non dolebit, imo tecum
gaudebit, infantes fovendo et donando tuum favorem
benevolentiamque captabit, nulla nimirum alia de causa,
quam ut aliquando heres fiat tuorum bonorum.

Posterioribus versibus 141-145 imprimis poeta osten-
dit Virronem exutum et orbatum esse omni humanitate
nulloque animi motu nobiliore tangi] sed pecuniam
spectare nil aliud, quippe qui pulcherrimos naturae

