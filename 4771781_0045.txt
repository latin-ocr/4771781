37

paterno quo nihil mihi carius agro.’' Cum vs. 55 eadem
fere vocabula ..rure paterno” occurrant, haec, si de
altero agello intellegenda essent, frigerent. Tum poeta
certe dixisset: „et agello meo cedo paterno'‘‚ ut lecto·
rem admoneret, de alio atque ante agello sermonem
esse. Sensit hoc Weidnerus, qui vertit: „libens ego
cedo agello.’' Accedit quod particula „tamen” vs. 58
commode explicari non potest, potius requiritur „insu-
per.” Quae cum ita sint, „agellus paternus'' idem est,
quod ante dicitur „rus paternum.'’

Versus per ellipsin explicandus est, ut volunt Hein-
richius ¹) et Kiaerus2) sic enarrantes: „concedo agello
paterno nil actum esse, quis tamen adfirmat sqq. Ani-
madvertendum est particulam „et” hoc loco ut saepius
cum singulari vi positam esse, ut fere idem valeat
quod „et insuper.'' Velim tamen pro „cedo” legere
„credo” Quanquam est notum verbum „cedere” eodem
sensu quo „concedere” dici posse (de qua significatione
vide Bentleium ad. Hor. epist. II 1. 67, cui facile con-
cedes ibi „cedo” esse legendum), tamen hoc loco „cre-
dere” mihi visum est praestare, et quod lepidius est
dicere: „concedo tibi nil actum esse’' tanquam poeta
ipse conscius et praesens adfuisset, et quod poeta id
iam concessit his verbis „ut vixit in agro'⁷‚ et quod
verbum quod est „credo” sententiae magis consentaneum
est. Habemus igitur: „et agello paterno nil actum est,

 

¹) l. l. pag. 226.
²) l. l. p. 125.

