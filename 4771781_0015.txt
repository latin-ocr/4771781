Mancinelli praefationem suam in Iuvenalis saturici poetae commentarios
sic incipit: „Edidere hactenus commentationes in Iuvenalem praesul dig-
nissime viri clarissimi quattuor: Sabinus, Galderinus, Merula, Georgius
Valla. Quintus igitur ipse accedam ..... Ego vero (quanquam minime
vvitiosum est, si quid in re infinita omiseris) nihil fere intactum, nihil
implicitum, nodosum nihil reliqui: ita subiecta, explicita, enodata passim
sunt mihi omnia. Poterunt ergo iamiam quicunque Iuvenalis satiras ado-
lescentibus facillime interpretari. Non enim carminum sensus, non dictionum
orde, non etiam auctorum testimonia locis suis desiderantur. 'rextum
quoque mendosum prius emendatissimum habent et punctis suis notatum;
id namque potissimum debet esse interpreti.”

Quae igitur vixdum renatis litteris Mancinellum confidentius spopondisse
intellegimus, ea Brittannicus, Pithoeus, Rigaltius, Gangraeus et recentiores
Rupertus, Weberi, Heinrichius, Madvig-ius, Hermannus, Jahnius, alii
haud pauci pro virili parte praestare studuerunt, eandem vel parum di-
versam interpretandi et emendandi rationem secuti.

Ecce autem ante hos quatuordecim annos exstitit vir doctissimus, Rib-
beckium dico, qui trita semita spreta et relicta novas tramites aperire
destinaret. Ribbeckius igitur, mira ingenii subtilitate adiutus, plurimis
locis difficultatem aliquam inesse aut labem animadvertit; sed idem mox
nimia quadam sagacitate ultra fines divagatus infima summis miscuit, in
re critica autem, subtili illo philologorum scalpro abiecto, maiora ausus,
ad atrociorem medicinam se transtulit „structor chironomon volanti cul-
tello’' poetam „secans”, vel potius vulnera quae immedicabilia duceret
ense fulmineo recidens, at. . . . sinceras simul partes haud raro auferens.

Mihi specimen litterarium scribenti neuter presso gradu sequendus esse

