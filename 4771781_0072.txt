(34

post versum 460 iure, ut mihi quidem videtur‚maximo.
Weidnerus ¹) autem contextum a codicibus profectum
retinuit et propter alia et ea de causa, quod sententia
„ad moechum lota veniunt cute⁷' suum oppositum non
haberet. Sed verba quae sequuntur „quando vult formonsa
videri domi'' ei opposita sunt, et sic opposita, ut inde
vel gravissimum oriatur argumentum ad Madvigii trans-
positionem probandam.

Haec enim verba in vulgari versuum ordine, quo

voces „ad moechum lota veniunt cute'' opponuntur prae-
cedentibus, quam maxime sunt otiosa et ipsa femina

divite intolerabiliora. Nunc autem membris per asyndeton
adversativum positis habemus: „ad moechum veniunt lota

cute, sed quando sunt formosae domi?'’

VS. 479—480.

hic frangit ferulas, rubet ille flagello,
hic scutica3 sunt quae tortoribus annua praestent.

Sententia quae incipit a „sunt quae'⁷ intellegenda
esse mihi videtur de ancillis, non, ut vulgo fit, de
dominis, quod ne fieret, a poeta cautum est pronominum
oppositione: hic — ille, hic — sunt quae. Of. Sat. III
245 ‚ VI 64. De voce „praestat” et quid eius subiectum
sit, vide Sat. VII 106. Itaque post „scutica” commate
incidendum est.

 

¹) l. l. pag. 155.

