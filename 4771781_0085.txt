77

ut Naevolus hoc dicat: „sufficiunt haec, quando (quando-
quidem) pauper ero'⁷ dicit verba quae sequuntur, quia
singularis verborum numerus ad quatuor Naevoli vota
dure referantur, votum praegressum quod singula vota
in unum tanquam contulerit, requirere videri, idque
votum in sententia praecedenti latere „quando ego pauper
er0'’ et haec verba interrogantis esse. Addit, si sen—

tentia interrogantis non fuisset, poetam adiectivum quod
est „pauper” more suo, quia cohaerentia sermonis huic

adiectivo maiorem vim sic addidisset, primo VQPSUS

loco positurum fuisse verisimile esse: „pauper quando

ego ero.’'

Verba, quae sunt „votum miserabile'' ad quatuor
vota dure referri viro docto concedo, ita tamen ut ad

eius opinionem , verba „quando pauper ero'’ interrogantis
esse, non accedam. Talis interrogatio non est hominis
iam pauperis. Dicat quispiam vocem „pauper” hic eo
sensu usurpatam esse, ut significet „ita pauper ut poeta
ironice eum intellegere paupertatem dicit''; sed tota
satura ita comparata est, ut Naevola demonstretur sibi
videri admodum modestus, sit licet impudentissimus.
Quam ob rem „pauper” proprio sensu dictum est.

Si Naevolus interrogasset „quando pauper er0” et
nova ibi inciperet sententia, fieri non posset quin verba
„votum miserabile'' et „nec spes his saltem” arcte inter
se cohaererent, et utraque sententia pertineret ad illam
interrogationem, quod tamen propter pluralem prono-
minis „his” numerum verum esse non potest.

Haec verba „nec spes his saltem” cum manifesto

