69

-SATURA VIII.

VS. 24—30.

Sanctus haberi
iustitiaeque tenax factis dictisque mereris,
agnosco procerem: salve Gaetulice, seu tu
Silanus. quocumque alio de sanguine rarus
civis et egregius patriae contingis ovanti,
exclamare libet, populus quod clamat Osiri
invento.

Verba quae sunt „quocunque alio de sanguine'’ cum
iis quae praecedunt iungi nullo modo possunt. Tunc
enim poeta scribere debuit: „seu tu Silanus seu alio
de sanguine.⁷⁷ Post „Silanus” igitur graviore signo
incidendum, et a „quocunque” nova incipienda est sen-
tentia, sicuti Iahnius fecit aliique.

Sententia autem generalis, quae tunc nascitur, adeo
inepta mihi quidem videtur, ut qui fieri potuerit, ut
multi doctique interpretes Iahnium secuti sint, satis
mirari non possim. Quid enim? Habemus: „quocunque
alio de sanguine civis egregius patriae contingis, excla—
mare libet'’ eqs. Gaetulicus ergo et Silanus et nobilis
esse non debes: de alio i. 8. plebeio sanguine quocunque
genitum esse te oportet. Quod absurdum est.

Si sententia generalis est, et ita esse debet, extra

