35

viventium sermo est de qua nostro loco; nec non Sta-
tius Theb. IIII 276: „(Arcades) ..... nemorum quas
stirpe vigenti fama satos’⁷ , et 279 sqq.: „quercus lauri—
que ferebant cruda puerperia ac populos umbrosa creavit
fraxinus, et feta viridis puer excidit orno.''

Deinde vix dubito quin poeta illam materiem „saxum”
vocasset non „rupis'', ut Cicero fecit in loco a Scholtio
ipso laudato: „non enim e saxo sculptus aut e robore
dolatus''‚ et Statius Theb. IIII 340: „o saxis nimirum et
robore nati!'' a quo igitur iidem Arcades modo arobore
solo, modo a saxo et robore orti esse dicuntur. Insuper
statuae signaque nunquam de rupe, saepius e saxo
sculpuntur.

Haec autem verba „rupto robore nati’' aliquatenus posse
explicari non intellego cur S. dicat; equidem puto ap-
tissime posse, nam „rumpere” de hac re verbum est
proprium. Conferas Pers. Sat. I vs. 24: „(nisi) quae
semel intus innata est rupto iecore exierit caprificus”;
Verg. Georg. I 47 2: „ undantem ruptis fornacibus Aet-
nam.'' Quod ad vocabulum „rupices” attinet, quod apud
posteriores demum scriptores invenitur, id potius dici
videtur de similitudine naturae quadam, nam homines
denotat duros vel stupidos, obstinatos. Of. ovid. Metam.
VI 33, Trist. ΙΙΙ 11 vs. 8.

Fortasse hi versus postea demum inserti sunt, nam
hoc nonne mirum tibi videtur poetam, cum in praece-
dentibus dixerit, homines priscis temporibus Saturno
rege cum pecore communes habitasse domos, glandes
glutisse aliasque cupedias, affirmare, aliter tunc vixisse

