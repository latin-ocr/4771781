19

eadem conditione versentur necesse est. Idcirco cum
Heinrichio ¹) etiam vox „maesta” mutanda cst.

VS. 130.
Nec galeam quassas, nec terram cuspide pulsas etc.

Heinrichius 2) statuit ¹vocem „terram” in mendo iacere
negans „terram cuspide pulsare’' esse irascentis: Aga-
memnonem in Iliade non ira commotum sed indigna-
tione ferventem sceptrum abiecisse qua re indicaret nolle
amplius se regem esse si talia fierent. Ut notum est autem,
non Agamemnon sceptrum in terram impegit, verum
Achilles.

Quam igitur affert causam quae eum impelleret, ea
ficta est. Quod libentius dabis, si memineris idem in
Odyssea H 80 de Telemacho dici. Est igitur mera sig-
nificatio sive irae sive indignationis, neque est quod
negemus hoc apte dici in hoc loco de Marte sive irato
sive indignabundo. Cum et altera difficultas, qua lo-
cum premi affirmat Heinrichius‚ sublata sit (conf.
Weidnerum p. 62) tuemur vulgarem lectionem.

VS. 167—168.

Nam si mora longior urbem
indulsit pueris, non unquam derit amator etc.

 

¹) Heinr.‚ Iuv. Sat. Vol. 11, pag. 109 sqq.
²) In eodem libro, pag. 111 sqq.

