83

VS. 193—195.

Et tales adspice rugae,
quales, umbriferos ubi pandit Thabraca saltus,
in vetula scalpit iam mater simia bucca.

Vox, quae est „tales’⁷‚ in mendo cubare vel ideo
certum est, quod „talis” et „tantus” ante voces quae
sunt „qualis” et „quantus” semper aIuvenale omittuntur
(confer Kiaerum 1)). Scholtius ²) coniecit „turpes” sper-
nens Heinsii coniecturam „aniles” utpote quodammodo
languentem, quod idem de voce „turpes” dici potest.

Equidem putaverim substantivum quod est „rugas'’‚
qenere iam definitum per sententiam sequentem, numero
etiam circumscribendum esse et legendum: „densas”
Confer Sat. XIII vs. 215: „densissima ruga cogitur in
frontem.''

Cum vocabulum sequens (in libris manu scriptis vulgo·
per „asp” exaratum) per easdem litteras incipiat quibus
hoc desinit, fieri potest ut hae litterae „as”, semel
tantum scriptae, mendum pepererint. Librarius propter
sequentem vocem „quales” facile invenit „tales”

VS. 225—226.

Percurram citius, quot villas possideat nunc,
quo tondente gravis iuveni mihi barba sonabat.

 

¹) l. 1. pag. 152. not.
²) l. l. pag. 79.

