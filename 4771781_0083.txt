75

pugnat. Quod insulsum est. Facile patebit „ludus”
generaliter dictum esse de ludo gladiatorio, et specialiter
addita esse verba „nec myrmillonis in armis'' eqs. Primo
genus notavit poeta, tum speciem descripsit, ut sit: in
arenam descendit et quod gravius est, descendit tu-
nicatus.

Loci, ad quos provocat Scholtius‚ a mea potius stant
parte, nam quae dicit de tribus ignominiae gradibus:
„primum ut quis in scaenam prodiret, tum ad galeam
transiret, tandem ut tunicatus in arena pugnaret’', ea
non scripta sunt a Friedlandero‚ quem laudat; verbaque
Senecae (Quaest. Nat. VII c. 31) hic habes: „deinde
sub persona cum diu trita frons est, transitur ad ga·
leam.’' Itaque hi testes dicunt a scaena transitum esse
ad arenam, nihil plus.

Weidnerus legit „ludius” quod „ludus gladiatorius''
’ opponi non possit „mimo nobili.⁷' Num vero haec inter
se opposita sunt? Quis eum hoc cogitare coegit? Poeta
dixit: „quid erit ultra haec nisi ludus ?'’ i. e. quid restat
ultra has artes scaenicas nisi arenae foeditas?

VS. 254—258.

Plebeiae Deciorum animae, plebeia fuerunt
nomina: pro totis legionibus hi tamen et pro
omnibus auxiliis atque omni pube Latina
sufficiunt dis infernis terraeque parenti:

pluris enim Decii, quam quae servantur ab illis.

Postrema sententia post ea quae praecedunt non

