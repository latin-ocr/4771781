66

inesse iis, mihi adsentietur. Haec enim dicit poeta:
„praecipuus mathematicorum est is, qui saepius exsul
fuit, qui se corrumpi patitur, qui in vinclis et carcere
diu fuit; indemnatus nemo genium habebit. Sed is qui
paene periit, qui relegatus est diuque in exsilio vixit.'’
Postremi duo versus nonne eadem fere continent, quae
in prioribus iam dicta erant?

Attamen hos duos versus minime Iuvenale indignos
habeo, verum puto documento esse alterius ab ipso
poeta profectae recensionis, qualis recensionis Teuffelius
primus agnovit vestigia, et aut omittendos vs. 560—561
(de tali sententiarum nexu conferendi Sat. V vs, 56—62) ,
aut vs. 563—564‚ quos poeta fortasse in margine posuit,
ut pro vs. 60—61 locum occuparent post vs. 62.

His iam scriptis vidi Ribbeckium ¹) vs. 60—61 eiecisse.

VS. elo-611.

Hic magicos affert cantus, hic Thessala vendit
philtra, quibus valeat mentem vexare mariti.

Falli mihi videtur Weidnerus ²), verba quae sunt
„hic —— hic’' non pronomina esse dicens sed adverbia.
Quid tum est subiectum verbi „affert’'; quid vocis quae
est „vendit''‘? An uxor? Num uxor vendit philtra? Credo
virum doctum pro „vendit” intellexisse „emit”

¹) l. l. pag. 167 sqq.
²) l. l. pag. 165.

