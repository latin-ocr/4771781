14

nova addit argumenta, facili utitur transitu, adnectens
particula, quae plerumque est coniunctio „cum.” Quem
usum quum sequitur νε. 30: „difficile est saturam non
scribere, nam quis iniquae tam patiens urbis'’; vs. 37 :
„cum te summoveant qui testamenta merentur noctibus'';
vs. 52: „haee ego non agitem? Sed quid magis? Hera-
cleas?'’ et vs. 58: „cum fas esse putet curam sperare
cohortis''‚ - vs. 69 abrupte nulla omnino iunctura
addita transit ad mulierem veneficam, quae praeterea
et atrocitate facinoris et longe diversa sceleris natura
male coniungitur cum falsario, melius cum „nurus
corruptor avarae'⁷ reliquisque.

Bis autem in his versibus (22—80) poeta impetum
non plane ille quidem sistit sed tamen paululum a via

deflectit ut hostem saucium vulneribus conficiat. Quo
fit ut cursus inhibitus maiore nisu repetendus sit. Hoc
habes in vers. 42—44. Iunctura omissa vs. 45 poeta
rursus sic incipit: „Quid referam.’' Idem habes in
versibus iam transpositis 73—76. Iunctura omissa νε.
69 poeta rursus sic incipit: „Occurrit matrona” sqq.

Mihi persuaderi non passus sum iis, quibus Teuffelius 1)
hanc transpositionem impugnat: „Die vier Verse „aude
aliquid -— caprum’' sind nunmehr deplacirt‚ da sie
anstatt, wie ihr Inhalt voraussetzt, nach der Erwah-
nung eines besonders schweren Verbrechens zu stehen,
jetzt auf eine Testamentfalschung folgen.'’

Putat igitur crimen falsi levius esse quam quod

 

¹) Teuffel. Rhein. Mus. XX. 154.

