39

„Inde” (vs, 139) respicere videtur ad sequentia quae
sunt „a dote'f, non ad priora „bis quingena dedit” ut sit
sensus: „inde, a dote dico, ardent faces, veniunt sagittae.

Etiam in Sat. VI 560 et XV 36 „inde” sequentibus
verbis excipitur, ut passim fit apud omnes scriptores.
Itaque non est quod facias cum Scholtio 1) versum 138
ea de causa delente, quod sequentem divellat a versu
137, quocum arctissime cohaereat. Vs. 138 vel ideo
servari debet, quod tam arcte cum sequenti cohaeret,
ut si alterum deleas, et alterum eicias necesse sit,
nam vs. 139 altero omisso claudicat, quoniam de affec-
tione coniugali proprie sermo non est, verum poeta de
pudicitia loquitur.

Quod Scholtius addit: „pharetris macerari’' dici non
posse, „igne maeerari⁷⁷ posse, mihi iocari visus est.
Possis dicere eodem iure, laborantes homines igne non
„macerari' sed „deflagrare” Talia mihi videntur poetae
esse satirici.

De pharetra et lampade Veneris conferendus locus,
qui invenitur apud Lucretium 1111 vs. 1278: „nec
divinitus interdum Venerisque sagittis deteriore fit ut
forma muliercula ametur’'; et alter apud Propertium
V 3 vs. 49 sq.: „omnis amor magnus sed aperto
in coniuge maior: hanc Venus, ut vivat, ventilat ipsa
facem.’'

Praeterea „Venus” potest dici pro „amor” ut sae-
pius apud Horatium: cf. Sat. Ι 4, 113.

 

l) l. l. pag. 50.

