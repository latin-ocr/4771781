23

praecedentis: ingenuorum filius colit servum divitem
1111113 alia ductus causa nisi quod ille praedives est.
Hoc ita esse nemo non videt. Omnis enim sententiarum
cohaerentia de adulescentibus prodigis et dissolutis co-
gitare nos vetat. Poeta exempla profert quibus perspi-
cuum reddat nobiles ingenuosque aeque ac pauperes
clientesque officia praestare divitibus et beatis.

Vs. 199—201.

tabulata tibi iam tertia fumant:
tu nescis; nam si gradibus trepidatur ab imis,
ultimus ardebit quem tegula sola tuetur etc.

Scholtius ¹) vs. 200 eiecit statuens ratiocinationem
esse frigidam, particulam quae est „nam” nullam afferre
causam et sententiam conditionalem non convenire. At
vide quam efficax sit illa apostrophe: „tu nescis!’'
Quam acerba illa sententia causalis! Quam ad terrorem
lectori incutiendum apta! Hoc enim vult poeta: tu
nescis, nam si gradibus trepidatur ab imis i. e. si
imae aedium partes flammis corripiuntur, tu ultimus
ardebis; ac si dixisset: tu nescis, nam incendium non-
dum at te pervenit, te nondum e somno excitare
potuit — neque homines te curant.

VS. 218.

Phaecasianorum vetera ornamenta deorum.

 

¹) l. l. pag. 27.

