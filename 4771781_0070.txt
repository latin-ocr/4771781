VS. 376—3‘78.

Dormiat ille
cum domina, sed tu iam durum, Postume, iamque
tondendum eunucho Bromium committere noli.

Verba quae sunt „eunucho Bromium committere noli'’
dubitationes movent. Ut Heinrichii1) interpretatio Lu-
binum 2) sequentis et sic vertentis: „noli Bromium
credere eunucho, quippe qui-eum diffisurus sit et plane
perditurus'' vel ideo displicet, quod verba quae sunt
„durum iamque tondendum'’ vehementer ei obstant, cum
„delicatum” potius vel tale quid exspectes, ita. Ruperti
enarratio, quam ceteroquin valde approbo, te cogit, ut
duram constructionem „eunucho committere” pro eoquod
est „cum eunucho committere” concoquas, quod vix
Latine dici posse puto. Quas ob causas pro „eunucho’⁷
legendum puto „cum illo'' literarum ductibus non multum
inter se distantibus, ita ut eadem sententia oriatur. Etenim
versus 375 „nec dubie custodem vitis et horti provocat''
viam sternit ad sequentia: tu cave ne ille provocet
Bromium, et certamen cum eo ineat stupri uxori tuae
inferendi, quae mox ex illo concipiat. Quod in primis
de eunucho sermo est, ex verbis „cum illo'' ortum esse
„eunucho” ne mireris.

¹) l. 1. pag 235 Vol. 11.
²) Iuv. Sat. Rec. Henn. pag. 809.

