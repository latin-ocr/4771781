11

„Falso” (vs. 67) secundum regulas grammaticae
nullo modo explicari potest, sive habetur adverbium
sive dativum sive ablativum ut sit pro „in falso''‚
quod voluit Weberus iure ea de re reprehensus a Mad-
vigio ¹). Quoquo te vertis, difficultates te premunt.

Neque Rupertius est audiendus „falso” divellens a
„signator” et coniungens cum sententia relativa, quod
ita vis verborum quae sunt „exiguis tabellis'' plane
tollitur ut recte monuit Weidnerus 2).

Ipse Madvigius legendum putavit „signato fals0''‚
quod salva viri clarissimi et doctissimi reverentia de-
fendere non ausim quia intolerabilis inde oritur tauto-
logia.

Equidem mendum puto iacere in versus superioris
ultima voce quae est „supino” Genuinum vocabulum
cuius litterarum ductus fuerint obscuriores, inde iniuria
relatum ad „Maecenate’'‚ fuisse mihi videtur „sigillo”
Maecenas ita quidem nudatur illo epitheto⁷ sed puto
eum non adeo fuisse cupidum eius ut non grato animo
se eo privari passurus fuerit. Insuper non opus est ut
talis notio addatur. Nam ex iis quae poeta iam dixit
de nostro falsario satis superque apparet illum multum
referre de Maecenate viro luxuriei dedito non de
„viro ubi res vigiliam exigeret, sane exsomni'' ³). Of.
Mart. X 73. Praeterea eius luxuria notissima erat.

¹) Madv. Opus. Acad. I pag. 40.
2) Weidn. qur. Satirae pag. 39.
³) Vell. Pat. H Cap. 88.

 

