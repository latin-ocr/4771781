52

quisitiore quam veriore Bogeni ¹) sic enarrantis: „cre-
pitant pulli cum parentes nidum salutavere.''

Superest ut rationes reddam vocis quae est „modo'',
secus ac vulgo fit, explicatae. Hac particula vulgo
significatur ea quidem id, quod puncto temporis ante
factum est, sed haud ita raro de iis ponitur, quae satis
pridem evenerunt. Locos afferam nonnullos, quibus tali
sensu invenitur apud alios scriptores: Cic. de div. 1. 44:
„modo, Marsico bello, templum ost a senatu Iunoni resti-
tutum'’ i. e. 46 annis ante3 Liv. VI 40: „si hodie bella
sunt, quale Gallicum modo⁷’ sc. 22 annis ante; Cio. off.
ΙΙ 21; „modo hoc malum in rempublicam invasit’'‚ quod
septuaginta iam annis ante irrepserat. Apud nostrum
poetam hanc vocis significationem demonstrare vel ideo
difficile est, quod saepissime quo tempore res gestae
sint non satis constat. Attamen uno alteroque loco vix
dubito quin talem habeat sensum. In Sat. VIII 238:
„hic novus Arpinas, ignobilis et modo Romae municipalis
eques’' dicitur Cicero. Romam venit eques municipalis
post bellum Marsicum anno 88 finitum. „Modo” igitur
spatium amplecti potest 25 annorum. Uno autem loco
hanc sententiam voci inesse omnes mihi dabunt. In Sat.
2 vs. 160 legimus: „arma quidem ultra litora Iubernae
promovimus et modo captas Orcadas.’' Notum est Agri-

* colam has insulas adiisse inter annos 78 et 84, nam

sequenti anno eum a Domitiano revocatum esse constat.
Quo autem tempore haec satura scripta sit, ut mathe-

 

¹) Bogen. Dies. Crit. pag. 22.

