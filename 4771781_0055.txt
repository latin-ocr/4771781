47

querunt difficultates. Nuper Kiaerus novam iniit inter-
pretandi viam, sed quamvis alioqui tuto eum ducem
sequaris, nunc cum eo vereor ne aberres. Tres potissi-
mum sunt sententiae, quae omnium interpretum conatibus
resistant, quarum prima est haec: „non est hic sermo
pudicus in vetula.'’ Quae verba, si per se spectes,
nihil omnino dicunt. Nam qui fit ut „hic sermo non
sit pudicus''? Si cum sequentibus, quod vulgo fit, cou—
iungas, haec fere est sententia: „hic sermo non est
pudicus: etenim quoties illud lascivum usurpas, uteris
verbis, quibus modo in concubitu viro adblandita es.’'
Tum vero quam grave, quam efficax est illud „pudicusl”
Quasi quisquam hoc addubitet! An vero pudicus est
in puella? —- Altera est ea quam poeta sic extulit: „modo
sub lodice relictis uteris in turba.'' Haec verba recte
se habere non possunt, nam molesta iis inest contra—
dictio: quo modo enim possis in turba i. e. in publico
iis uti, quae alibi reliqueris? Heinrichius adeo de his
duabus sententiis desperavit, ut a monacho quodam
profectas esse statuens eas deleverit. — Denique verba
quae sequuntur: „quod enim non excitet inguen vox
blanda et nequam? digitos habet’⁷ quodammodo ob-
scura sunt, aut, ut accuratius dicam, illud „enim”
apte explicari non potest. Cuius rei enim affert cau-
sam? Non certe eorum quae praecedunt. Nam poetam

significare voluisse, vocem blandam adeo excitare in· ¹

guen, ut et vetula viros ea illicere sub lodicem pos-
set, nemo putabit. Insuper verba, quae post legunturz·
„facies tua computat annos* satis ostendunt vetulam

